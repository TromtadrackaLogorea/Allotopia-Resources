Feminatywy - dlaczego bronimy się przed logiką języka? Maciej Makselon i Krzysztof M. Maj |🚀25
🔗 https://www.youtube.com/watch?v=dR8B7akqpQM
KMM (Krzysztof M. Maj)
MM (Maciej Makselon)

0:  MM - Tu nie chodzi o to, że my mamy na przykład, my jako biali i heteroseksualni mężczyźni, że mamy sobie wynieść się z tego języka i w ten sposób zrobić więcej miejsca innym.
12:  MM - To nie jest tak.
13:  MM - Język to nie jest puszka szprotek, gdzie wejdzie określona liczba tych szprotek.
18:  MM - To jest bardziej balon.
19:  MM - I to, że tam wejdzie trochę więcej tych rzeczy,
23:  MM - To nie znaczy, że on pęknie, bo on jest napompowany naprawdę tylko trochę, on się cały czas rozrasta, język się cały czas rozrasta, powiększa nam się korpus tego języka, on wyglądał zupełnie inaczej 100 lat temu, 200 lat temu i tak dalej, dalej nie pękł.
44:  KMM - Witam serdecznie w Bunkrze Nauki.
46:  KMM - Dzisiaj wyjątkowy odcinek gości, autor jednego z najbardziej trenujących ostatnio TEDxów humanistycznych, Maciej Maksel, on jest z nami, redaktor, polonista zajmujący się językiem i oczywiście zaznaczam, że to jest kluczowy moment, ponieważ dwóch facetów o to się spotyka, żeby pogadać o feminatywach.
66:  MM - Dzień dobry, tak, bardzo mi miło.
69:  MM - To jest taka sytuacja, trochę ostatnio mi się ich zdarza, że dwóch facetów spotyka się, żeby porozmawiać o feminatywach, ale paradoksalnie to jest sytuacja dla odbiorców, odbiorczyń chyba bardziej komfortowa niż kiedy robią to dwie kobiety.
83:  MM - Może nie bardziej komfortowa, ale bardziej przemawiająca do, bo odcina się ten
89:  MM - Aspekt tutaj, że kobieta, jej to dotyczy może nie być zbyt obiektywna w tej materii, prawda?
96:  MM - Tak, to jest absurdalne, bo mówimy o języku, tak naprawdę język dotyczy nas wszystkich, więc my też mówimy o tym, co nas dotyczy, o języku, z którego korzystamy.
105:  KMM - Z tym argumentem się jeszcze nie spotkałem, muszę powiedzieć, ale zauważyłem rzeczywiście, to jest oczywiście wymyślona statystyka, ale statystycznie 90% facetów, zwłaszcza po 50, ma najwięcej opinii na temat feminatywów, zwłaszcza jeżeli nie mają wykształcenia kierunkowego polonistycznego.
120:  MM - Tak, to jest prawda, że najbardziej te formy bolą tych, których najmniej jednak dotyczą.
126:  KMM - No dobra, ale zacznijmy od tego, czym jest feminatyw, jeżeli miałbyś wytłumaczyć to prostym językiem, zakładając, że ktoś nie widział.
133:  KMM - Jeżeli nie widział, to jest to problem twojego TEDx-a, bardzo polecam.
137:  KMM - Jak byś wytłumaczył to człowiekowi, który właśnie jest sceptyczny wobec nowych form językowych?
141:  MM - Powiedzieć prostym językiem, najpierw powiem rzecz może mniej prostą.
145:  MM - To jest samodzielne składniowo, co jest istotne, czyli to jest pojedyncze słowo opisujące zawód, funkcję pełnioną przez kobietę.
155:  KMM - No i właśnie, ta nowa forma językowa, to nie jest nowa forma językowa, o czym wiedzą poloniści, filologowie.
161:  KMM - Dlaczego?
162:  MM - No tak, nowe z pewnością nie są.
165:  MM - Język polski pochodzi od języka prasłowiańskiego.
167:  MM - W języku prasłowiańskim te formy feminatywne znajdziemy.
171:  MM - Dlatego też znajdziemy je w językach powiedzmy najbliższych polskiemu, polszczyźnie, w języku czeskim, słowackim, ukraińskim, wszędzie tam te formy są.
182:  MM - Nie jest oczywiście tak, że frekwencja tych feminetów zawsze była bardzo wysoka, no bo wiemy, że po prostu historycznie kobiety miały dużo mniejszy udział w kulturze, w polityce i tak dalej.
193:  MM - No a język służy nam do opisywania rzeczywistości, jeżeli w tej rzeczywistości kobiety były
198:  MM - uznawane za mniej ważne, no to też ich obecność w języku do pewnego miejsca była niższa.
204:  MM - No ale jeżeli pełniły jakieś funkcje, no to zawsze słowa na to się pojawiały.
209:  MM - Mamy chociażby tę prorokinie, którą sobie znalazłem z Biblii Jakuba Wójka, rok 1593, ale to jest jeden z wielu takich przykładów starszych feminatywów.
220:  KMM - Zresztą ta końcówka ini jest przepiękna, ja ją uwielbiam w powieściach fantasy, na przykład Magini jako odpowiedniczka maga, przepiękna sprawa, ale właśnie, problem polega na tym, że zwykle w ramach polemiki są przywoływane bardzo takie prostackie przykłady typu kierowca, kierownica i to jest strasznie irytujące.
238:  KMM - Jak byś polemizował z tego rodzaju argumentacją, bo ona się często pojawia wyłącznie po to, żeby wyszydzić temat i nie żeby prowadzić poważną dyskusję na temat tego, że dzisiaj jest obraz świata zupełnie inny niż był nawet te ileś wieków temu, a mimo to ludzie nie dostrzegają potrzeby oddania form językowych takich, które są po prostu potrzebne do tego, żeby wyrażać swoją własną, najbardziej podstawową tożsamość, jaką mamy.
265:  MM - No z tymi argumentami z większością jest bardzo łatwo polemizować, dlatego że one po prostu są bzdurne.
271:  MM - No przepraszam, jak ktoś tutaj się odwołuje do kierownicy, to znaczy, że z polskiego prawdopodobnie miał niezbyt dobre oceny.
277:  MM - No mamy formę kierowczyni i tutaj też.
280:  MM - To jest akurat bardzo ciekawy przykład, bo niewiele jest takich...
285:  MM - słów, gdzie jesteśmy w stanie stwierdzić właściwie co do dnia, kiedy dane słowo powstało.
289:  MM - W przypadku kierowczyni nie jesteśmy w stanie to zrobić.
292:  MM - Ono powstało pewnego pięknego grudniowego dnia roku 1912, dokładnie tego samego dnia,
301:  MM - którego powstało słowo kierowca, ponieważ redakcja czasopisma Lotnik i Automobilista rozstrzygnęła konkurs na polski odpowiednik słowa szofer, szoferka i tak właśnie powstał kierowca, kierowczyni.
315:  MM - To wiemy dlatego, że Jacek Denel dokopał się do tego fantastycznego.
320:  MM - fragmentu.
321:  MM - Wiemy też mniej więcej, kiedy kierowczyni z języka zniknęła, może nie zniknęła, bo nic nie znika, ale zanika czasami w języku i kiedy ta frekwencja kierowczyni się bardzo zmniejszyła i to już są czasy PRL-u.
334:  MM - No ale tutaj polemizowałbym, bo odszedłem trochę w dygresję, polemizowałbym spokojnie podając argumenty, odwołując się do nauki.
348:  MM - Kwestia feminatywów jest naprawdę dość prosta i większość tych argumentów jest do rozmontowania w pół minuty.
354:  KMM - Mnie zawsze denerwuje bardzo, jak słyszę, że to jest nowomowa, ponieważ wystarczy przeczytać posłowie do roku 1984, żeby się dowiedzieć, że nowomowa to jest usuwanie słów z języka.
365:  KMM - a nie dodawanie nowych, nawet jeżeli one nie są nowe, a to usuwanie słów z języka właśnie miało miejsce, jak pięknie pokazałeś w swoim TED Talku w PRL-u, o czym mało ludzi właśnie wie, że to wtedy rugowano feminatywy i wtedy był ten gwałt na polszczyźnie, o który się niepotrzebnie zupełnie w tym momencie oskarża i teraz możemy sobie wybrać dowolną grupę, z którą ktoś chce polemizować.
387:  MM - Głównie jednak lewaków, lewaczki, prawda?
389:  MM - To jest taki Martyna Zachorska, badaczka świetna, która zajmuje się również feminatywami i mówi o tym, że feminatywy są takim markerem przynależności politycznej.
399:  MM - Bardzo mi się podoba, aczkolwiek ja mam zupełnie inną obserwację, bo to nie jest tak, że używasz feminatywów, to jesteś lewakiem, lewaczką, jeżeli chcemy znaleźć najwięcej lewaków, lewaczek.
410:  MM - No to trzeba się wybrać do przedszkola, bo dzieci najbardziej naturalnie korzystają z feminatywów.
415:  MM - Jak powiemy pięciolatce, że ona czy chce być, zostać pilotem, to najpewniej spojrzy na nas jak na idiotę po prostu i powie, ale ja jestem przecież dziewczynką.
425:  MM - Dziecko podąża za logiką języka i trudne dla niego do zrozumienia jest, że na poziomie gramatycznym ma zmienić płeć, żeby wykonywać jakiś zawód.
433:  MM - No i tutaj faktycznie robi się z logiki szmatę, tak bym powiedział, w tych rozmowach.
441:  MM - Ten argument o nowomowie faktycznie jest bardzo, bardzo śmieszny, bo ludzie dzisiaj używają słowa nowomowa jako synonimu neologizmu.
451:  MM - Feminatywy, ogromna ich część, większa ich część, to też nie są neologizmy.
456:  MM - Ale, przepraszam, mamy menedżerkę na przykład, to jest forma nowa, ale menedżer też jest formą stosunkowo nową, prawda?
465:  MM - Więc w tej materii mamy nowe feminatywy, ale zdecydowana ich część to są jednak formy bardzo, bardzo stare.
473:  KMM - Bo mam wrażenie takie, gdybym miał się bawić w adwokata diabła, że po prostu wynika to z lenistwa językowego.
478:  KMM - To znaczy niektórym ludziom nie chce się przyswajać wiedzy, nauki, po to, żeby wiedzieć w jaki sposób mówić, ale równocześnie, i to jest bardzo charakterystyczne, często są to ludzie, którzy potrafią poprawić każdego za najmniejszą pomyłkę językową, równocześnie.
495:  KMM - Nie jest to paradoksalne.
496:  MM - Tak, to znaczy to w ogóle jest, ja tutaj też dostrzegam korelację, to znaczy ludzie, którzy atakują innych ludzi w internecie za język, którego te osoby używają, to bardzo często są osoby o niskich kompetencjach językowych,
511:  MM - które w imię obrony tegoż języka, którego nie rozumieją za bardzo, są w stanie zrobić bardzo, bardzo dużo, a umówmy się, że tego typu ataki nie powinny się zdarzać.
521:  MM - To znaczy, to jest po pierwsze forma agresji.
524:  MM - My możemy czytać o tym, w komentarzach czytamy bardzo często, że feminatywy są na przykład narzucane.
530:  MM - Narzucaniem jest użycie danej formy.
532:  MM - To, że ja dokonam wyboru językowego, do którego mam prawo i to jest narzucanie.
538:  MM - A to, że ktoś wpada w komentarze i mówi, nie można tak, gwałcisz język polski, to jest okropne, nowomowa, lewactwo, marksizm kulturowy, to nie jest narzucanie się okazuje, prawda?
548:  MM - To jest obrona polszczyzny przed moim narzucaniem.
552:  MM - No i z tym narzucaniem tutaj się walczy, ale w ogóle w imię obrony właśnie tworu, którego się nie rozumie, dopuszcza się pewnego rodzaju aktów agresji, które myślę, że mocno skorelowane są również z brakiem zrozumienia po prostu.
567:  KMM - Zresztą wspomniany marksizm kulturowy także nie istnieje, tak samo jak spisek, który nas do czegokolwiek by zmuszał i mam wrażenie, że to jest właśnie użycie jakiegoś określenia, może mógłbyś fachowo bardziej o tym powiedzieć, które ma na celu zidentyfikować wroga w dyskursie, natomiast absolutnie nie ma nazwać rzeczy taką jaka ona jest, bo nie ma żadnej grupy, nawet Rada Języka Polskiego nie narzuca żadnych form, tylko zajmuje stanowiska o charakterze naukowym, często koncyliacyjnym, ale niczego nie narzuca i niczego nie narzuca.
597:  MM - W ogóle nie mamy takich organów, które byłyby w stanie to zrobić w tym momencie, bo już nie żyjemy w ustroju totalitarnym, w systemie totalitarnym.
607:  MM - To można było odgórnie na różne sposoby robić, ale już dzisiaj się nie da, więc nie mówimy o żadnym narzucaniu.
614:  MM - Ale to jest bardzo ciekawe, co powiedziałeś o tym marksizmie kulturowym.
617:  MM - Bo takich rzeczy jest więcej, prawda?
620:  MM - I tak naprawdę upolitycznia się rozmowę, w tym przypadku rozmowę językową, gramatyczną, zarzucając innym osobom jej upolitycznienie.
630:  MM - To znaczy zarzucamy komuś marksizm kulturowy, w tym momencie my robimy politykę z tej rozmowy, bo ktoś mówił o języku,
637:  MM - ale przerzucamy ciężar tego na drugą osobę.
639:  MM - Tak samo jest z poprawnością polityczną.
641:  MM - Przecież to też nic nie znaczy.
643:  MM - To jest taka wydmuszka semantyczna, której można użyć wobec absolutnie wszystkiego, a ta pieprzona poprawność polityczna, nie wiadomo co, tam się zmieści wszystko, ale tak naprawdę nic to nie znaczy.
654:  MM - U politycznia identyfikuje się wroga właśnie i pokazuje się, że on uprawia coś złego.
662:  MM - Jest to taki...
664:  MM - Młot erystyczny, którym się wali po głowie przeciwników.
668:  MM - Tak, to są bardzo zabawne rzeczy.
671:  KMM - Ja miałem też zabawną sytuację związaną z nowym określeniem na poprawność polityczną, to znaczy woke.
676:  KMM - Woke, czy innymi słowy.
677:  KMM - I jak sprawdziłem na streamie dla widzów specjalnie definicję, która brzmiała wrażliwość na tematy społeczno-polityczne, ogólnie pojęta, to część ludzi była w szoku, ponieważ była święcie przekonana, że to jest właśnie jakaś
692:  KMM - neomarksistowska ideologia, która została nam narzucona.
695:  KMM - Więc ten wątek się cały czas powtarza.
698:  KMM - I cieszy mnie strasznie to, że powiedziałeś, że to nie jest temat polityczny, bo należałoby sobie zadać pytanie podstawowe.
703:  KMM - Dlaczego w ogóle mówienie o płci czy reprezentacji kobiet w społeczeństwie, których przypominam, jest albo od połowy w górę, ale w każdym razie na pewno połowa, jest tematem politycznym?
715:  MM - To znaczy ja bym tutaj jeszcze odszedł od kwestii społeczno-politycznych, bo jak mówimy o reprezentacji, to ktoś to może sobie zinterpretować jako faktycznie kwestie społeczne.
726:  MM - Ja się na społeczeństwie nie znam za bardzo.
729:  MM - Dla mnie to jest temat przede wszystkim gramatyczny, historyczny.
733:  MM - Ja z brakiem feminatywów mam problem na przykład czysto estetyczny.
739:  MM - To znaczy dla mnie słuchanie tak pokracznych form, jak dyrektor powiedziała, czy pani dyrektor, jest równie przyjemne co ciągnięcie, przepraszam, gołym zatkiem po nieheblowanej desce.
752:  MM - Ucho wyczulone na melodię języka.
755:  MM - reaguje na tego typu potworki w sposób nieprzyjazny, tak?
759:  MM - Mówimy dyrektor przyszła, no to możemy powiedzieć też dyrektorka powiedział, to jest dokładnie to samo.
767:  MM - Jak mówimy pani dyrektor, to możemy powiedzieć pan niania albo pan pielęgniarka, a może nie mówimy w ogóle, nie mówmy kobieta, tylko pani mężczyzna, wyjdzie na to samo.
777:  MM - Oczywiście ja nie twierdzę, że te formy są niepoprawne, dzisiaj już są poprawne, no ale to jest wycieranie logiką naszego systemu językowego podłogi.
786:  MM - Więc ja zwracam uwagę najbardziej na te rzeczy.
788:  MM - Oczywiście aspekt społeczny jest tutaj bardzo, bardzo ważny.
791:  MM - Ja lubię się tutaj odwoływać do wszelkiego rodzaju badań psycholingwistycznych, aczkolwiek najbardziej się znam na samej materii językowej.
802:  MM - I to jest coś, co mnie najbardziej dotyka również.
805:  KMM - A psycholingwistyka, jak już ją wywołałeś, co mówi na ten temat?
808:  MM - No mówi, że to, że my twierdzimy, że rodzaj męski i męskoosobowy są generyczne, uniwersalne, czyli obejmują wszystkich, jest konceptem teoretycznym.
818:  MM - To znaczy, jeżeli mówimy sobie policjant,
821:  MM - to zdecydowanej większości społeczeństwa w głowie pojawia się figura policjanta, tego policjanta mężczyzny.
829:  MM - Jeżeli mówimy o policjantach, to również nie widzimy raczej grupy mieszanej.
834:  MM - Umówiliśmy się, że tak jest, ale to się tak po prostu nie przedstawia.
839:  MM - Więc jeżeli chcemy, żeby te kobiety były faktycznie obecne w języku, a język służy nam do opisywania w miarę precyzyjnego, a nawet jak najbardziej precyzyjnego opisywania rzeczywistości,
851:  MM - no to powinniśmy się posługiwać tymi formami.
855:  MM - Zresztą była taka zagadka, łamigłówka w internecie, która leciała mniej więcej tak.
864:  MM - Ojciec z synem wyjechali gdzieś tam i zaraz po wyjeździe przydarzył im się tragiczny w skutkach wypadek.
870:  MM - Ojciec zginął na miejscu, syn trafił w stanie ciężkim do szpitala.
874:  MM - W tym szpitala przewieziono go od razu na salę operacyjną.
879:  MM - Na tę salę operacyjną wchodzi chirurg, patrzy na syna i mówi, ja go nie mogę operować, to jest mój syn.
886:  MM - Znaczy patrzy na chłopca i tak mówi.
888:  MM - No i oczywiście w komentarzach zwykle pojawiają się pytania, czy był wychowany przez dwóch ojców, albo czy był adoptowany.
898:  MM - No nie, chirurg była kobietą, tylko użyto formy nieprecyzyjnej.
902:  MM - Mamy chirurżkę i od razu wiadomo, o kogo chodzi.
905:  MM - Ta łamigłówka przestaje mieć sens.
908:  MM - No ale właśnie ma sens, ponieważ my się umówiliśmy, że teoretycznie ten chirurg oznacza wszystkich.
915:  MM - Nie, nie oznacza.
916:  MM - Nasz mózg tak nie działa.
918:  KMM - Ja słyszałem o wiele bardziej płochy przykład związany z tym, polityczny bardzo, ale też pokazujący, że tę dyskusję polityczną można łatwo odwrócić.
926:  KMM - To znaczy, że jeżeli ktoś o bardzo konserwatywnych poglądach, który sprzeciwia się na przykład reprezentacji osób LGBTQ w społeczeństwie, usłyszy, że Krzysztof Bosak poślubił prawnika, to wtedy może się bardzo oburzyć.
943:  KMM - A tymczasem jak usłyszymy, że prawniczkę, to okazuje się, że wszystko jest dokładnie tak jak w rzeczywistości, prawda?
948:  MM - Ale to mnie w ogóle bardzo zastanawia w tej kwestii upolitycznienia tej rozmowy.
953:  MM - To znaczy osoby, które tak bardzo walczą z feminatywami, bardzo często również walczą z tak zwanym genderyzmem, nieokreślonością płciową i tak dalej.
963:  MM - I okej,
965:  MM - To się po prostu nie spina.
967:  MM - To znaczy, język polski jest w dużej mierze oparty na binarnym postrzeganiu rzeczywistości.
974:  MM - Jest on, jest ona, prawda?
976:  MM - I jest ono, które jest nieokreślone, ale w kontekście ludzi dorosłych jest on i jest ona.
982:  MM - I teraz walczysz z nią, równocześnie walczysz z tą nieokreślonością.
988:  MM - Gdzie tu jest logika?
989:  MM - Gdzie jest sens?
990:  MM - No jeżeli walczysz z genderyzmem, to absolutnie powinieneś wspierać ten binarny podział w języku.
996:  MM - No, ale nie.
998:  MM - Okazuje się, że nie.
999:  KMM - No właśnie, ten genderyzm, jak już go poruszyliśmy, to zazwyczaj przejawia się w tych walkach językowych czym?
1005:  KMM - Z tego, co ja założyłem zaobserwować, bardzo dużym problemem są zaimki, mimo że polszczyzna ma niesamowite szczęście w postaci, w osobie Jacka Dukaja,
1014:  KMM - który w perfekcyjnej niedoskonałości w zasadzie stworzył podstawy dla rodzaju postpłciowego, jak go nazwał, i dla tej odmiany powiedziału, zrobiłu.
1024:  KMM - I tam było to uzasadnione tym, że jesteśmy oto w futurystycznym świecie, gdzie ludzie zrzucili okowy cielesności.
1029:  KMM - W związku z powyższym mogli performować rolę płciową tak, jakby sobie chcieli żywnie.
1035:  KMM - Ja zresztą często studentom podczas właśnie zajęć, gdzie mówimy o feminizmie,
1039:  KMM - Proponuję taki eksperyment intelektualny, że jeżeli będą mogli dokonać transferu swojej świadomości do ciała cybernetycznego, to rozumiem, że w tym momencie, ponieważ nie mają drugorzędnych cech płciowych, przestają być mężczyzną lub kobietą momentalnie.
1053:  KMM - No i wtedy argument się zaczyna klarować trochę i zaczynamy dostrzegać, czym jest ten gender, czyli tożsamość płciowa, mówiąc najbardziej skrótowo.
1062:  KMM - Więc skąd właśnie ten problem?
1064:  KMM - Mamy Dukaja, mamy science fiction, która opowiada nam, jak świat mógłby wyglądać, gdyby nie różne ograniczenia cielesne, a jednak dyskusja jest toczona w taki bardzo prymitywny sposób, nie pozwalający ludziom na nawet użycie formy językowej, którą potrzebują.
1078:  MM - Ja myślę, że ten problem się bierze po pierwsze z tego, że to też jest bardzo upolitycznione.
1083:  MM - Niepotrzebnie chyba.
1085:  MM - Po drugie, te formy zaproponowane przez Dukaja są super, ale pojawiło się więcej tych propozycji również w języku, prawda?
1093:  MM - Bo my mamy rodzaj nijaki, mamy osobatywy, mamy iksatywy, mamy formę z podłogą.
1099:  MM - Jest tego bardzo, bardzo dużo.
1101:  MM - Okej.
1102:  KMM - Osobatywy, xatywy i forma z podłogą, jakbyś wyjaśnił widzom.
1106:  MM - Osoba studencka, ale też osoba studiująca na przykład.
1112:  MM - Xatywy to są formy na przykład zamiast redaktor, redaktorka, to byłoby redaktor z x. One się sprawdzają w piśmie, w mowie niekoniecznie.
1121:  MM - I z podłogą zamiast x mamy taką podłogę, czyli jak pół pauza tylko niżej, prawda?
1127:  MM - One też się świetnie sprawdzają w piśmie, niekoniecznie w mowie.
1132:  MM - I może ta mnogość dostępnych opcji również jest dla niektórych problematyczna, ale ja na przykład miałem kiedyś też takie przekonanie, że trudno, żeby w języku coś się osadziło, jeżeli mamy tutaj taki wybór.
1147:  MM - Tylko, żeby była jasność.
1150:  MM - Nie znam się na tych kwestiach pod kątem biologicznym i społecznym.
1153:  MM - Ja ufam nauce.
1155:  MM - Jeżeli nauka w tym momencie twierdzi... Ja się wychowałem w binarnym porządku świata.
1159:  MM - Jestem prosty synek ze Śluńska, z górniczego osiedla.
1165:  MM - Jeżeli naukowcy twierdzą, że ten świat jest odrobinę mniej czarno-biały niż nam się wydawało,
1171:  MM - To ja im wierzę.
1172:  MM - Co więcej, może nie żyję jakoś bardzo długo, ale żyję na tyle długo, żeby wiedzieć, że niewiele jest rzeczy czarno-białych, więc to do mnie przemawia, że on jest nie czarno-biały.
1182:  MM - Ja tego nie rozumiem, ale nie rozumiem też dzisiaj czym są kwarki tak naprawdę, ale to nie znaczy, że ich nie ma, prawda?
1190:  MM - I teraz mamy niebinarność, która nie jest jedna, tylko to jest cały zbiór różnych doświadczeń, tożsamości płciowych i tak dalej.
1203:  MM - Te osoby niebinarne dorastają w różnych środowiskach, mają różne doświadczenia językowe, kontakty z różnymi idiolektami, z różną kulturą słowa w domu, mają różne doświadczenia bardzo życiowe, towarzyskie i tak dalej.
1219:  MM - Jakim cudem
1220:  MM - Miałaby się narodzić ta jedna forma.
1222:  MM - To znaczy ktoś odgórnie musiałby ją nauczyć i to byłaby sztuczna interwencja w język.
1226:  MM - A język jest autorstwa społeczeństwa.
1230:  MM - Więc to społeczeństwo w tym momencie w sytuacji nietypowej dla języka polskiego, bo jednak to jest nowe wyzwanie powiedzmy dla niego,
1239:  MM - szuka wyjścia, więc to się dzieje oddolnie.
1243:  MM - Te formy muszą trochę ze sobą rywalizować.
1245:  MM - Co zostanie, to zostanie, a może będzie tak, że będziemy mieli jakieś formy wariantywne.
1249:  MM - To tak naprawdę nie stanowi wielkiego problemu.
1252:  MM - To znaczy, przepraszam, ale cały czas mamy do czynienia z formami również neutralnymi,
1261:  MM - które nam nie przeszkadzają, bo jesteśmy do nich przyzwyczajeni.
1264:  MM - Osoby wysiadające uprasza się o zabranie bagaży.
1267:  MM - Nikomu to nie przeszkadza, to nie jest markizm kulturowy.
1269:  MM - Na wesele przychodzimy z osobą towarzyszącą.
1272:  MM - Też nikt nie jest zgorszony.
1273:  MM - Co więcej, bardziej niemiłe panie w urzędach uwielbiają język apłciowy i proszę się, niech się przesunie, prawda?
1282:  MM - Poczeka, aż będzie jego kolej.
1286:  KMM - Bardzo uprzejmie to powiedziałeś.
1287:  KMM - Nigdy w urzędzie nie słyszałem, żeby ktoś powiedział tak uprzejmym tonem.
1292:  MM - Tak naprawdę to jest kwestia tego, że my chyba swoje doświadczenie językowe staramy się stawiać w centrum i traktować jako właśnie ostateczny punkt odniesienia dla wszystkich i dla wszystkiego.
1303:  MM - A to nie jest...
1305:  MM - rzecz dobra, to znaczy można mieć naprawdę różne doświadczenia językowe.
1309:  MM - No ja przez ładnych parę lat mojego życia mówiłem kołdra, bo myślałem, że się mówi kołdra, bo tak powtarzano w moim domu, a nie kołdra.
1318:  MM - Kołdra brzmiała mi fatalnie, bo nie byłem przyzwyczajony do tej kołdry.
1321:  MM - To już wolałem kordła, jak mówił mój brat.
1325:  MM - Tak czy siak, to ja byłem nieprzyzwyczajony do poprawnej formy.
1329:  MM - Kwestia osłuchania się i otwarcia na drugiego człowieka, prawda?
1332:  MM - Myślę, że to jest tu najważniejsze.
1333:  MM - Empatia po prostu.
1335:  KMM - Wiesz, mam wrażenie właśnie, że zapomina się o tym, że język przede wszystkim służy do komunikacji, a nie do ewangelizacji.
1341:  KMM - I bardzo często ludzie, możemy zostawić to jako roboczą hipotezę, nasłuchawszy się tego, jak wygląda mówienie o języku w heurezie szkolnej, w szkołach, myślą, że tak w ogóle wygląda rzeczywistość, że ktoś mówi, jak należy mówić.
1357:  KMM - A nawet na tej stronie, swoją drogą, bardzo polecam zajmki.pl, gdzie można o tych wszystkich formach, o których Maciej opowiada, przeczytać sobie.
1365:  KMM - Tam też mamy pewne spektrum, jakieś może propozycji różnych, które możemy wykorzystywać, a nie tylko jedną narzuconą wizję rzeczywistości.
1374:  KMM - Dokładnie tak samo będzie w tym kontekście z feminatywami, to znaczy okazuje się, że feminatyw też jest pewnego rodzaju wyborem językowym, ponieważ możemy użyć neutratywu, możemy użyć na przykład osoby studiujące.
1385:  KMM - Bardzo często też widzę w różnych komunikatach robionych przez najmłodsze pokolenia studentów, że to już wchodzi naturalnie.
1391:  KMM - Tak.
1392:  MM - Bo oni zupełnie inaczej postrzegają rzeczywistość, prawda?
1394:  MM - Już.
1395:  KMM - I pytanie właśnie, czy to nie powinno być tak, że może nie zachęcane przez władzę, ale po prostu, żeby było jakieś otwarcie na tego rodzaju zwyczaj językowy, bo myślę, że on nikomu po prostu nie szkodzi.
1408:  MM - No ja myślę, że tutaj po prostu musimy przestawić sobie myślenie, tak?
1412:  MM - To znaczy, tu nie chodzi o to, że my mamy na przykład, my jako biali i heteroseksualni mężczyźni, że mamy sobie wynieść się z tego języka i w ten sposób zrobić więcej miejsca innym.
1425:  MM - To nie jest tak.
1426:  MM - Język to nie jest puszka szprotek, gdzie wejdzie określona liczba tych szprotek.
1431:  MM - To jest bardziej balon, tak?
1433:  MM - I to, że tam wejdzie trochę więcej tych rzeczy...
1436:  MM - To nie znaczy, że on pęknie, bo on jest napompowany naprawdę tylko trochę.
1440:  MM - On się cały czas rozrasta.
1442:  MM - Język się cały czas rozrasta, powiększa nam się korpus tego języka.
1447:  MM - On wyglądał zupełnie inaczej 100 lat temu, 200 lat temu i tak dalej.
1450:  MM - Dalej nie pękł, bo...
1453:  MM - Ten balon jest... Do niego wchodzą nowe rzeczy, ale również wypadają, prawda?
1457:  MM - Wiele form nam naturalnie znika, bo przestaje być potrzebna.
1461:  MM - No nie mówimy dzisiaj o profesorowych, doktorowych i tak dalej, dlatego, że nie określamy kobiet odmężowsko.
1467:  MM - To nie jest coś, co je definiuje.
1469:  MM - No i zostały nam takie formy, owszem, w języku jak krawcowa czy sędzina, które musiały znaleźć nowe znaczenie.
1476:  MM - No, ale ogólnie zrobiło się jakieś miejsce.
1480:  MM - Myślę, że po prostu otwarcie na drugiego człowieka,
1483:  MM - I patrzenie na to może bardziej w kategoriach kultury, bo to jest tak, jakbym ja poprosił ciebie, żebyś do mnie nie mówił Macieju na przykład.
1492:  MM - Dlatego, że po pierwsze to jest bardzo czerstwe imię, ale odejdźmy od tego.
1496:  MM - Powiedzmy, że nie lubiłbym wołacza.
1498:  MM - Ja nie mam z wołaczem problemu, ale tak załóżmy.
1501:  MM - I ty byś konsekwentnie w tej rozmowie zwracał się do mnie per Macieju.
1504:  MM - Przecież wyszedłbyś na osobę skrajnie niekulturalną to raz, dwa, osobę nieempatyczną, może nawet przemocową.
1513:  MM - I oczywiście to może być tak, że twoje standardy estetyczne naruszałoby mówienie do mnie w mianowniku, źle byś się z tym czuł.
1521:  MM - Ale ja się źle czuję zwołaczem.
1523:  MM - I mamy pewnego rodzaju impas, tylko pytanie brzmi, do kogo się ta forma przylepia?
1528:  MM - Kogo ma ona określać?
1529:  MM - Mnie czy ciebie?
1531:  MM - Więc chyba jednak w tym kontekście powinniśmy myśleć bardziej o osobie, której ta forma dotyczy.
1537:  MM - I jeżeli ktoś chce, żeby o niej mówić nie autor, autorka, tylko osoba autorska, albo autorze, albo autorzyszcze, kim ja jestem, żeby odmawiać tej osobie takiego prawa?
1551:  KMM - Absolutnie.
1552:  KMM - W temacie ciemienia ja mogę też dorzucić swoje, że mnie Krzysiek kojarzy się z piłką nożną, obitymi kolanami i wszystkim, czego nie znoszę.
1560:  KMM - I nic na to nie poradzę, ale jest mnóstwo ludzi, którzy mówią, żeby do nich mówić Krzysiek i to pasuje.
1565:  KMM - I ja wtedy nie mam takich skojarzeń, ale do mnie to imię się nie przylepia.
1568:  KMM - Kojarzy mi się najgorzej możliwie.
1571:  KMM - Więc to jest, myślę, kluczowy argument, żeby wsłuchiwać się w to, czego chce drugi człowiek,
1576:  KMM - I w odniesieniu do tego, jakie są jego preferencje nazewnicze, odnosić je.
1583:  KMM - Myślę, że to jest... O, możemy nazwać to szacunkiem.
1587:  MM - Tak, to jest kwestia szacunku do drugiej osoby.
1591:  MM - No i też pytanie, jeżeli my tego szacunku nie okazujemy komuś, to dlaczego miałoby ten szacunek nam się okazywać?
1599:  KMM - No właśnie i teraz może podążmy tym tropem, ponieważ skoro mówimy o tym, że podstawą komunikacji jest szacunek dla drugiego człowieka i wyobrażamy sobie, że jest, nie musimy sobie wyobrażać, bo co chwilę się dzieje taka sytuacja, jest jakiś artykuł, że mówimy o na przykład Hiduruszcze, czy architektce i nagle pojawia się miliard komentarzy, które kwestionują
1620:  KMM - i pytanie, czy nie jest to przykład językowego falacja accidentis, czyli błędu wydatnia przypadkowego szczegółu, że nagle ktoś się fiksuje na tym temacie i kompletnie dyskusja odchodzi w siną dal.
1631:  KMM - Zamiast żebyśmy na przykład porozmawiali o tym, o czym był ten artykuł załóżmy, więc to zaburza komunikacji nie tylko na takim poziomie szacunku do osoby, która chce być nazywana architektką, ale także wszystkich czytelników, czytelniczek, którzy chcieli podyskutować na temat tego konkretnego artykułu.
1647:  MM - Dokładnie, to znaczy to jest tak, że bardzo często jak wejdziemy w komentarze pod takimi postami, no to nie znajdujemy żadnych komentarzy odnoszących się do treści.
1658:  MM - No i to jest, znaczy ja też rozumiem dlaczego na przykład tak często, może cynicznie, media korzystają z tych mniej feminatywnych form, to znaczy...
1669:  MM - Bardzo bym chciał, żeby tak nie było i wiem, że wielu dziennikarzy, dziennikarek, które znam, korzysta z feminatywów dlatego, że czuje język, prawda?
1677:  MM - Po prostu.
1678:  MM - Ale wiem, że to potrafi być dobry clickbait, bo wiadomo, że będzie się działo pod, bo ludziom pękają tylnie części ciała, ponieważ ktoś użył formy, która narusza ich standardy estetyczne.
1692:  MM - Nie mają pojęcia dlaczego tak jest, nie mają pojęcia dlaczego te formy zniknęły z języka, że są naturalne, że są zgodne z logiką naszego systemu językowego, ale je te formy bolą.
1705:  KMM - Znaczy rozprutę sempiterny rozprutymi sempiternami oczywiście, ale myślę, że ten ból sięga znacznie głębiej, to znaczy mam wrażenie, że dla wielu osób jest to ból niemalże egzystencjalny z tego względu, że toczą o to bój, który absolutnie mógłby być spożytkowany w innych lepszych okolicznościach, na przykład w walce z mobbingiem chociażby, jeżeli mówimy już o jakichś poważnych tematach, a bardzo często widzę, że właśnie wtedy dyskusja nam zaczyna schodzić zupełnie na niewłaściwe tory.
1734:  KMM - No i jest to niepokojące, ale to, co mówisz o clickbaitie, myślę, że może być też sednem tej komunikacji, na jaką my się łapiemy.
1739:  KMM - To znaczy, zamiast żeby dążyć do sedna, to fiksujemy się na takiej jednej rzeczy.
1743:  KMM - Przypominam sobie chociażby, jak w groznawstwie światowym umówiliśmy się.
1748:  KMM - Ponieważ zawsze gracze byli kojarzeni z facetami, z grupą, i to nie tylko w Polsce, grających facetów, chłopaków i tak dalej, to intencjonalnie środowiska groznawcze na całym świecie się umówiły, że zawsze będą mówiły o graczkach.
1762:  KMM - Jak o tej zbiorowości właśnie.
1764:  KMM - No i też ktoś mógłby powiedzieć, że to jest narzucone, a forma nie jest narzucona.
1767:  KMM - To była umowa wszystkich absolutnie.
1769:  KMM - Wszyscy się do tego zgodzili i to jest coś, czego ja się nauczyłem za granicą, jak się zacząłem interesować grami.
1774:  KMM - Więc się da.
1775:  KMM - I pytanie właśnie, czy środowisko naukowe nie mogłoby w tym kierunku podążać, żeby pokazywać, że taki zwyczaj językowy, do którego się możemy umówić, może być pewnego rodzaju wizytówką.
1785:  KMM - No na przykład, żeby zacząć to robić uczelnie w swoich oficjalnych komunikatach.
1789:  MM - No tylko tutaj pewnie musielibyśmy mieć jakiś konsensus, prawda?
1793:  MM - A tego konsensusu dalej nie ma.
1795:  MM - Jest bardzo dużo osób, które sobie nie życzą tego, żeby nazywać się przy pomocy form feminatywnych.
1801:  MM - I mamy to rozróżnienie na nauczyciela i nauczyciela akademickiego.
1807:  MM - Nauczycielka jest, a nauczycielka akademicka to już nie, to już jest niepoważne.
1811:  MM - To oczywiście jest pokłosie PRL-u i tego, co nam tutaj zrobił z językiem, ale myślę, że czeka nas jeszcze dużo edukacyjnej pracy, nim to się stanie, nim to będzie norma.
1824:  MM - Ja bym bardzo chciał, żeby temat feminatywów nie istniał, żeby w tej materii na przykład nie było nic do powiedzenia, bo ile można?
1833:  MM - Żeby to było naturalne, krótko mówiąc.
1835:  MM - Tak, to znaczy korzystamy z poprawnych form językowych.
1840:  MM - Ktoś to robi, nie jakby jego sprawa.
1844:  KMM - No dobra, ale z drugiej strony, jeżeli język się tak kształtuje i właśnie dzieci, uczniowie osłuchują się z nim, potem przychodzą studenci, studentki, osoby studiujące na uczelnie i osłuchują się też właśnie z tą formą, która jest męsko-centryczna czy męsko-osobowa i jednak kształtuje się pewien obraz świata, prawda?
1863:  MM - Oczywiście, tak.
1864:  MM - Dlatego uważam, że w programach edukacyjnych, w podręcznikach i tak dalej o tę symetrię językową należałoby bardziej zadbać.
1873:  MM - Bo w tym momencie wszystkie zawody poważne, tak zwane, zawody uznawane za wyższe, tutaj źle to powiedziałem, tak jakby były zawody niepoważne, nie o to mi chodzi.
1884:  KMM - Ja się zajmuję fikcyjnymi światami, to jest zawód niepoważny.
1887:  MM - Ja się zajmuję głównie też robieniem ludzi w balona, to znaczy książkami, narracją, fabułami.
1894:  MM - Przecież książki fabularne to jest kłamanie ludziom, które mają po prostu dobrą prasę.
1899:  MM - Stąd konfabulacja.
1901:  MM - Tak, ale no okej, to my się możemy umówić, że mamy zawody niepoważne, aczkolwiek ogólnie są zawody poważne, ale mówimy o zawodach uznawanych za prestiżowe.
1912:  MM - No i tutaj faktycznie w edukacji potem ruguje się te określenia żeńskie, no i kobieta staje się doktorem, profesorem itd., itd.
1921:  MM - Nie pomyślimy tutaj o doktorce, profesorce.
1924:  MM - To na pewno...
1925:  MM - powinno się zmienić, ale w tym momencie mamy sytuacje zupełnie inne.
1929:  MM - Dla mnie tutaj absolutnie kluczowym, karygodnym przykładem jest to, co się dzieje na wydziałach prawa w całym kraju.
1938:  MM - To znaczy, ostatnio miałem szkolenie w jakiejś firmie prawniczej z feminatywów właśnie i zadałem pytanie, komu mówiono na studiach, że sędzina to jest żona sędziego?
1949:  MM - Wszystkie ręce do góry.
1951:  MM - To jest nieprawda oczywiście, to znaczy jeżeli sędzina jest żoną sędziego, to ja mogę latać z kutasem na wierzchu po świetlicy, bo kutas jest takim chwościkiem u szlacheckiego pasa, a świetlica to jest najlepiej oświetlone pomieszczenie w domu, prawda?
1965:  MM - Poza tym, że już nie, te słowa zmieniły znaczenie, to jest proces neosemantyzacji.
1970:  MM - I tak samo zmieniła znaczenie sędzina.
1973:  MM - Mówiliśmy o tym, że te odmężowskie nazwy poznikały.
1976:  MM - Musiały znaleźć nowe znaczenie, jeżeli chciały zostać.
1979:  MM - Dlatego krawcowa nam została i dlatego została nam sędzina.
1983:  MM - Jeżeli ktoś twierdzi, że sędzina jest żoną sędziego, to używając prawniczego języka poświadcza nieprawdę.
1989:  MM - W każdym słowniku wydanym w ciągu ostatnich 30 lat zobaczymy, że to jest znaczenie drugie lub trzecie, za każdym razem z kwantyfikatorem przestarzały, dawny, archaiczny.
2000:  MM - Równocześnie na wydziałach prawa profesorowie, profesorki wbijają to do głowy.
2005:  MM - To jest też tak sensowne, jakbym ja, polonista, uczył ludzi na temat prawa podatkowego.
2010:  MM - Mielibyśmy jeszcze większy burtę w tym kraju.
2012:  MM - Wypowiadajmy się na te tematy, na których się znamy.
2015:  KMM - Tak jest.
2016:  MM - Ale potem jak im się wbija do głowy to przez pięć lat studiów, no to nie dziwne, że te osoby potem nie chcą być sędzinami, bo im się wmawia, że ta forma cię poniża, bo wystarczy dobrze wyjść za mąż, a ty w ten sposób będąc tym sędzią pokazujesz, że masz wyższe wykształcenie itd.
2034:  MM - Mamy taki syndrom sztokholmski, potem te kobiety faktycznie...
2038:  MM - Też uważają, że to jest forma upupiająca, odmawiająca prestiżu itd.
2045:  MM - No i to jest okropne.
2046:  MM - Co więcej, słyszałem o przypadkach w Warszawie bodaj, gdzie profesor zapowiadał, że jak ktoś będzie używał słowa sędzina we właściwym znaczeniu, czyli właśnie kobiety wydającej wyroki, no to nie zaliczy roku.
2062:  MM - I to już są, przepraszam, jaja.
2064:  KMM - Znaczy nie, to też jest już formą bingu.
2067:  KMM - Już Ci wspomnę o tym, że tego rodzaju teksty na zajęciach to jest coś, co powinniśmy absolutnie rugować z przestrzeni publicznej.
2074:  KMM - Ja zawsze powtarzam, że na zajęcia człowiek przychodzi po to, żeby dostać wiedzę merytoryczną.
2078:  KMM - Znaczy nie przychodzi po to, żeby dostać pozamerytoryczne dowcipy jakiegoś rubasznego dziadersa, bo to nie jest miejsce na to.
2085:  KMM - I zwłaszcza wyobraźmy sobie taką sytuację, jeżeli płacimy 7 tysięcy za semestr.
2090:  KMM - Czy w dalszym ciągu będziemy chcieli widzieć super dowcipy na zajęciach, czy jednak dostać ten konkret, po który przychodzimy?
2095:  MM - Ja akurat jestem fanem dowcipów na zajęciach, bo uważam, że w ten sposób wsiąka lepiej wiedza, aczkolwiek rozumiem bardzo to zagrożenie rubasznego dziada rzucającego dowcipy.
2107:  MM - No bo to o to chodzi.
2109:  MM - Po pierwsze, dowcipy, które mają pomóc wiedzy wsiąknąć, tak.
2113:  MM - Przedstawianie swoich poglądów jako wiedzy, absolutnie nie.
2116:  MM - Tego się nie powinno robić.
2118:  MM - Ale z tymi dowcipami się wiąże więcej zagrożeń.
2121:  MM - Ja też zawsze, jak przygotowuję jakąś prezentację na zajęciach i wrzucam tam mema, który ma coś pokazać, to się zastanawiam, czy to jest jeszcze ten moment, kiedy jestem zabawny, czy już jestem Stevem Bushemim z tego mema.
2134:  MM - Hello, ya fella kids.
2136:  MM - Podejrzewam, że najczęściej to może być ta druga opcja jednak.
2139:  KMM - Ale wiesz, to też jest ta kwestia, że bardzo często zapomina się, że na sali po prostu nie siedzi jeden typ człowieka.
2146:  KMM - Że siedzą ludzie różnych poglądów politycznych, różnych płci, różnych seksualności, na różnych krańcach spektrum wielkiego, jakim jest człowiek.
2154:  KMM - I dlatego też profilowanie właśnie takich dowcipów pod faceta, który się rubasznie pośmieje, ponieważ ma przestarzałą wiedzę językową, no jest skutkiem tego też, że była taka nieinna sytuacja w społeczeństwie, że kobietom ciężej było się dostawać na niektóre
2169:  KMM - wydziały.
2169:  KMM - Na szczęście to się powolutku zmienia, ale w dalszym ciągu, chociażby pokazał nasz niedawny raport o równości płci na AGH, jest ten szklany sufit, który jest związany z stanowiskami kierowniczymi.
2179:  KMM - W związku z powyższym, czy to nie jest też tak, że przez to, że było mało stanowisk kierowniczych obsadzanych historycznie przez ostatnie lata przez kobiety,
2188:  KMM - te formy językowe się nie popularyzowały, a może jest tak, że też sporo kobiet i dzisiaj mówi, że nie chce być nazywanych z wykorzystaniem feminaty, bo właśnie ośrodek dystrybucji prestiżu nie pozwala na to, żeby... Tak, nam się udało w języku związać żeńskość z czymś gorszym, przynajmniej na chwilę.
2207:  MM - No i jak pokazują badania, kobiety, spora część kobiet uważa, że tak,
2212:  MM - studentką, właściwie wszystkie uważają, że okej jest być studentką, profesorką już zdecydowanie mniej, jednak profesorem, prawda, bardziej.
2220:  MM - Pytanie brzmi, czy to, bo ja absolutnie nie uważam, że komukolwiek powinniśmy narzucać feminatywy, kobietom wmuszać, każdy mówi tak jak chce, chce być panią profesor lub profesorem, jej sprawa.
2233:  MM - Pytanie, czy to jednak nie ma pewnego wpływu na rzeczywistość, to znaczy
2239:  MM - I tutaj się podzielę wydajemisizmem.
2241:  MM - Ja bardzo nie lubię się dzielić wydajemisizmami, lubię badania, ale do tego jestem bardzo przywiązany, więc się nim podzielę, podkreślając zaledwie trzeci raz, że to jest wydajemisizm, a nie wiedza naukowa.
2253:  MM - Ja mam taką myśl, że na przykład istnieje korelacja pomiędzy widocznością w języku a luką płacową.
2261:  MM - To znaczy, dlaczego...
2264:  MM - Prezes Anna Kowalska ma zarabiać tyle samo, co prezes Jan Kowalski.
2268:  MM - Bo ja nie widzę powodu.
2270:  MM - W sensie, to jest osoba, która na poziomie gramatycznym musi udawać mężczyznę, żeby pokazać, że jest odpowiednio poważna, żeby tę funkcję pełnić, prawda?
2280:  MM - Prezeska jest absolutnie równa prezesowi, niczego nie udaje, nie widzę żadnego powodu, żeby miała zarabiać mniej, tu liczą się kompetencje, ale jeżeli ja muszę udawać kogoś, kim nie jestem, to znaczy, że może faktycznie tych kompetencji mi brakuje.
2293:  MM - Nie płacimy od twórcy jakiejś roli, sobowtórowi, tyle samo co oryginałowi.
2299:  MM - Prezeska nikogo nie udaje, ta prezes Anna Kowalska, no owszem, ona gramatycznie przebiera się w męskie ciuszki.
2307:  MM - Aczkolwiek podkreślę czwarty raz.
2310:  MM - To jest mój wydaje mi się.
2311:  KMM - No ale oprócz tego możemy podać absolutnie faktyczną rzecz związaną z tym, że po prostu stanowiska kierownicze bardzo często przez to, że są traktowane jako prestiżowe są w rękach męskich i to jest problem, ponieważ wtedy mamy sprzężenie zwrotne.
2325:  KMM - To już jest absolutnie naukowym procesem.
2327:  KMM - I w ten sposób cały czas nakręca się ta spirala, że na przykład kobieta może być mniej chętna do tego, żeby stawać w konkury o jakieś wysokie stanowisko właśnie z tego względu, albo wręcz przeciwnie, będzie starać się cały czas przedstawiać jako właśnie pani dziekan, pani profesor po to, żeby w zdominowanym przez mężczyzn środowisku
2346:  KMM - no przynajmniej mieć spokój od różnych głupich uwag.
2349:  MM - O właśnie, ale to jest bardzo ważne, bo badania pokazują, że 83% kobiet uważa, że feminatywy powinny być stosowane powszechnie.
2358:  MM - Równocześnie badania pokazują, że 65 albo 68, nie pamiętam, procent kobiet boi się stosowania feminatywów ze względu na ostracyzm.
2367:  MM - Bo no właśnie nie chcą być wyśmiewane, nie chcą musieć się z tego tłumaczyć i tak dalej.
2372:  MM - Ja to rozumiem, no pani dziekan nie chce nazywać się dziekanką, bo ktoś zaraz będzie mówił, o to jest urlop dziekański.
2379:  MM - No okej, jak ja krzyknę, że potrzebny mi adwokat, to też nie wiadomo, czy mam problem natury prawnej, czy chcę się nawalić ikiem jajecznym, tak?
2386:  MM - Ale ogólnie w komunikacji słowa umieszczamy w kontekście.
2390:  MM - Jeżeli ktoś mówi, idę się spotkać z dziekanką, to naprawdę trzeba złej woli, żeby zrozumieć, że on się idzie spotkać z urlopem dziekańskim, prawda?
2401:  MM - Tak.
2402:  MM - No wiadomo, że nie o to chodzi po prostu.
2404:  MM - Homonimia nie jest niczym nowym.
2406:  MM - Zwiedzać możemy zamek wawelski, zwiedzać możemy sobie zamek w spodniach, swój własny i możemy otwierać zamek w drzwiach tegoż zamku wawelskiego.
2417:  MM - Niczym nam to nie przeszkadza, bo słowa osadzamy w kontekście.
2421:  MM - Ale tutaj ten lęk przed wyśmiewaniem, przed atakami widać, że również ma ogromny wpływ na frekwencję feminatywów wśród samych kobiet.
2432:  KMM - Czyli jednym słowem, język uczy nas tego, jaka jest rzeczywistość, ale również my za pomocą tego języka rzeczywistość możemy kształtować.
2439:  MM - W pewien sposób tak.
2440:  MM - To znaczy, oczywiście daleki jestem od takiego naiwnego, optymistycznego stwierdzenia, że język tworzy rzeczywistość.
2448:  MM - Jakby tak było, to bym powiedział, że po tym nagraniu każdy z nas będzie miał 10 koła więcej w kieszeni na przykład.
2456:  MM - Możemy się założyć o to, czy tak będzie.
2458:  MM - Możemy się założyć o 10 tysięcy, czy będziemy mieli te 10 tysięcy, chcesz?
2462:  MM - Ja bardzo chętnie się założę.
2463:  MM - Ale wątpię, żeby to się udało, no bo on nie działa w ten sposób.
2469:  MM - Jednak myślimy przy pomocy języka, to znaczy bardzo rzadko myślimy w sposób zupełnie abstrakcyjny.
2474:  MM - Albo myślimy przy pomocy obrazu, albo języka.
2477:  MM - On kształtuje nasze myślenie i może w pewien sposób wpływać na tę rzeczywistość.
2482:  MM - Tak, jestem głęboko w to wierzę.
2485:  KMM - Czy masz jakąś jedną myśl, którą byś chciał pozostawić ludzi, zwłaszcza takich, którzy są sceptyczni, może właśnie też ze środowiska akademickiego, czyli ze wszystkich tych ośrodków dystrybucji prestiżu, że się bardzo często uważa, że kluczowym jest używanie neutratywów czy form męskich po to, żeby mówić z powagą o piastowanych funkcjach.
2506:  MM - Ja bym powiedział, że rodzaj nie powinien być skorelowany tutaj z powagą, to znaczy rodzaj gramatyczny.
2515:  MM - Prezeska jest tak samo poważna jak prezes i w tym języku niezależnie, czy to jest prezeska, czy to jest prezes, czy to jest osoba prezesująca, czy prezeso, jakby naprawdę jesteśmy w stanie zmieścić się wszyscy i nie jest przez to, że zmieścimy się wszyscy tak, że dla kogoś tego miejsca zabraknie, czy będzie mniej.
2534:  MM - Chodzi tylko o to, żeby
2537:  MM - zwracać uwagę na potrzeby innych.
2539:  KMM - Bardzo Ci dziękuję za rozmowę.
2541:  KMM - Był z nami Maciej Makselon, człowiek, który zaczyna coraz bardziej rozpracowywać feminatywę w języku polskim.
2548:  KMM - Bardzo Ci dziękuję za rozmowę.
2550:  KMM - A wszystkim widzkom, studentkom, internautkom, użytkowniczkom bardzo dziękuję za obejrzenie filmu, a wszystkim pozostałym przypominam, że właśnie teraz się poczuli tak, jak bardzo często widzki, internautki czują się na co dzień.
2565:  KMM - Dziękuję Ci serdecznie.